---
layout: ../../../layouts/ProjectLayout.astro
name: "Gender Utopia"
description: W jakim świecie chcemy żyć? Jakie byłoby doskonałe społeczeństwo?
---

W jakim świecie chcemy żyć? Jakie byłoby doskonałe społeczeństwo? Podczas tego pięciodniowego seminarium, osoby uczestniczące spróbują odkryć metody, dzięki którym byłoby (nie) możliwe stworzenie społeczeństwa równościowego, wkluczającego, i bezpiecznego dla młodych ludzi wszystkich płci i orientacji psychoseksualnych.

Dyskusja skupiać się będzie na krótkich, międzynarodowych projektach dla młodych uczestników, takich jak krótkoterminowe projekty wolontariackie lub wymiany młodzieżowe. Omówimy i zgłębimy narzędzia, dzięki którym możemy zapewnić równość i wkluczenie wszystkich osób uczestniczących w tego rodzaju projektach i przetestujemy te narzędzia na sobie.

Seminarium odbędzie się w domku w Alpach Tyrolskich, aby odizolować osoby uczestniczące od problemów/wyzwań dnia codziennego.

Pytania, które sobie postawimy, to między innymi:
* Co jest normą w krótkich projektach?
* Kiedy możemy uznać, że projekt jest feministyczny? Czy powinnyśmy_iśmy?
* Czym jest bezpieczna przestrzeń? Kto wypowiada się w tej przestrzeni? Kto gotuje? Sprząta? Kto prowadzi? Kto działa? Jakie osoby są reprezentowane na znakach, formularzach, drzwiach toalet?
* Jak poradzić sobie z różnym poziomem świadomości i wiedzy wśród osób uczestniczących w projekcie?

Celem projektu będzie nawiązanie współpracy pomiędzy uczestniczącymi organizacjami partnerskimi, na co poświęcone zostanie kilka sesji. Chcemy także stworzyć inspirujące wytyczne dla osób pracujących z młodzieżą, zajmujących się tematyką płci i orientacji seksualnej w ramach projektów krótkoterminowych, aby projekty te były bardziej inkluzywne i równościowe.