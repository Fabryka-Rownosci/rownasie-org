---
layout: ../../../layouts/DefaultTextLayout.astro
---

Fabryka Równości jest stowarzyszeniem powstałym w 2009 roku w Łodzi na bazie grupy lokalnej Kampanii Przeciw Homofobii. Jesteśmy największą w Łodzi i regionie organizacją kulturalno-​edukacyjną, działającą na rzecz osób LGBTQ+ oraz jedną z najdynamiczniej działających organizacji równościowych w Polsce. Zajmujemy się szeroko pojętą animacją kultury, promowaniem postaw akceptacji wobec osób nieheteroseksualnych i transpłciowych oraz edukacją równościową i antydyskryminacyjną.

Od 2010 roku organizujemy Marsz i Maraton Równości, debaty na tematy społeczne, spotkania kulturalne, pokazy filmowe, imprezy taneczne, uliczne pikiety, kuchnie społeczne oraz wykłady akademickie. Współorganizujemy łódzką Żywą Bibliotekę.

Prowadzimy grupy wsparcia dla osób LGBTQ+, osób transpłciowych i ich rodziców oraz udzielamy bezpłatnych porad psychologicznych.

Dla nas równość to podstawa. Chcemy żeby osoby LGBTQ+ mogły czuć się bezpiecznie i godnie żyć w Polsce. Zapraszamy do współpracy przedsiębiorców, jednostki oświatowe, organizacje pozarządowe i osoby prywatne. Łódź płynie po równość!

Chcesz się zaangażować? Dołącz do nas! W naszym stowarzyszeniu zawsze potrzebujemy nowych osób! Napisz do nas na Facebooku lub wyślij maila na poczta@rownasie.org i umów się na spotkanie!
